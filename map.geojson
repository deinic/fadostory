{"type":"FeatureCollection","features":[{"type":"Feature","properties":{"marker-color":"#7e7e7e","marker-size":"medium","marker-symbol":"","id":1,"chapter":"1 - Capela de Nossa Senhora da Saúde","zoom":19,"image":"img/1/02.JPG","source-credit":"Scheda del monumento(pdf)","source-link":"data/nossa_senhora_saude.pdf","description":"E’ un giorno di Ottobre, Lisbona chiama ancora sole, estate e vento fresco atlantico a refrigerare le temperature, normalmente più autunnali in questo periodo. Un café curto,  dona la carica giusta per approfittare del bel tempo e ritrovarsi nel mezzo della odierna multiculturalità di Martim Moniz, la rinnovata piazza della capitale, dedicata al leggendario guerriero che permise la reconquista di Lisbona dai Mori e che fa da esplanada all’antico quartiere della Mouraria. Basta solo attraversare il marciapiede per ritrovarsi catapultati in questa rilassante passeggiata, fatta di Storia, Musica e Colori.   Decido di partire da un luogo di meditazione durante quel via vai cittadino: entro nel silenzio ovattato della piccola Capela de Nossa Senhora da Saude.  Costruita nel 1505 su iniziativa dei cannonieri della guarnigione di Lisbona, la cappella era dedicata a San Sebastiano, martire romano della fine del III secolo d.C. Ciò che sappiamo è che il 20 aprile del 1570, viene svolta la prima processione per la Madonna, la cui immagine si trovava, nell'oratorio del collegio degli orfani e nello stesso anno viene formata la rispettiva confraternita. Nel 1661, per un'incomprensione tra gli amministratori del collegio e la confraternita di Nostra Signora della Salute, venne costruita una cappella di proprietà della confraternita. Ma, gli artiglieri che avevano contribuito alla costruzione della cappella nella Mouraria in onore di San Sebastiano, offrirono rifugio alla confraternita della Vergine, che accettò con la condizione che la cappella prendesse il nome di Nostra Signora della salute e che l'immagine della stessa fosse collocata sull’altare maggiore. Le due confraternite vennero fuse con il nome di associazione di Nostra Signora della salute e di San Sebastiano, approvata dal Papa Alessandro VII, e il 20 aprile del 1662 l'immagine della Madonna, dopo la processione, entrò definitivamente nella sua nuova casa nella Mouraria. Eccola in fondo all’altare, col manto nero che protegge da secoli i propri fedeli accorsi ai suoi piedi. Ciò che mi colpisce è la straordinaria presenza del colore azzurro  appartenente agli antichi azulejos che fanno da cornice alle pareti di questa chiesetta. La sezione inferiore della navata, infatti, è rivestita da azulejos bianche e blu che raffigurano profeti con un paesaggio sullo sfondo. Nei pannelli vengono raffigurati: Naas, Abramo, Amina, Salomone, Tare e Isacco. Mi siedo ad una delle panche, immerso nei pensieri che si silenziano a poco a poco con l’assenza del rumore esterno. Dopo questo momento molto intimo, ritrovo nuovamente il caos della città, ma ho ancora addosso il religioso silenzio di quel luogo. Un luogo, dove provo ad immaginare i protagonisti del Fado interpretato da Carminho, a Bia (Beatrice) da Mouraria e il suo Chico, prossimi al matrimonio. I due con poco e sotto la benevole protezione della Signora della Salute, si preparano al grande giorno. E intanto, nella Mouraria non si parla d’altro...","iframe":"https://www.youtube.com/embed/YX8DkpOFX7g?rel=0&amp;showinfo=0","iframe_title":"<p><strong>&#x266b; Ascolta A Bia da Mouraria di Carminho</strong></p>"},"geometry":{"type":"Point","coordinates":[-9.13569,38.71581]}},{"type":"Feature","properties":{"marker-color":"#7e7e7e","marker-size":"medium","marker-symbol":"","id":2,"chapter":"2 - Colégios dos Meninos Órfãos","zoom":19,"image":"img/2/01.JPG","source-credit":"Scheda del monumento(pdf)","source-link":"data/colegio_meninos_orfanos.pdf","description":"Al lato della cappella della Vergine, un po’ più avanti sulla destra, passeggiando, troviamo un edificio che all’apparenza sembrerebbe anonimo. Troviamo qui il Colégios dos Meninos Órfãos, un orfanotrofio voluto nel 1273 dalla Regina Beatrice, moglie del Re Alfonso III. L’edificio doveva ospitare trenta bambini poveri, i quali erano istruiti e preparati per le missioni religiose in Africa ed in Brasile. Il palazzo denominato anche Palacio Amparo, ha una stretta connessione con la vicina chiesetta di Nossa Senhora da Saude. Infatti inizialmente la famosa statua della Vergine risiedeva in questo luogo. Il 20 aprile del 1570, viene svolta la prima processione per la Madonna della salute, la cui immagine rimane nell'oratorio del collegio degli orfani fino al 1661, anno in cui l’immagine fu trasferita, definitivamente, nella vicina cappella di San Sebastiano, dedicata successivamente alla Madonna della Salute. Oggi è sede della Fondazione INATEL e di un posto della PSP - Polizia Sicurezza Pubblica.  Provo ad entrarci. All’interno la porta a destra dà accesso ad un corridoio che conduce ad un cortile interno rettangolare, pavimentato e riempito con tre aiuole con alberi. Da questo portale si accede ad un atrio rettangolare, le cui pareti sono ugualmente rivestite da tre pannelli di azulejos azzurre e bianche, raffiguranti Abramo e Isacco; nella parete est si apre un arco a tutto sesto che conduce ad una scala di otto rampe e nove pianerottoli, le cui pareti sono anch’esse decorate con pannelli di azulejos raffiguranti storie del vecchio testamento nelle prime sei gradinate e pianerottoli e del nuovo testamento nelle seguenti. Facendo maggiore attenzione, salendo al livello del terzo piano, si trova un altro cortile interno, con alcuni arbusti ed alberi, nel quale si apre un passaggio con una scala inserita in un tunnel arcuato che conduce ad un altro patio con una fontana di marmo le cui fiancate sono rivestite anch’esse di pannelli di azulejos che rappresentano il bambino Gesù attorniato da dieci bambini che portano brocche. Alla fine della visita si esce dall’edificio con una sensazione di vera meraviglia per la tanta bellezza del maiolicato che ha accompagnato i miei passi all’interno della struttura. Tale sensazione mi permette di affrontare più lievemente la salita che di lì a poco impiegherò partendo da Rua do Capelão, appena sulla destra. La strada culla del Fado è abbellita all’ingresso da una scultura di una guitarra portuguesa e lungo gli edifici da una serie di fotografie raffiguranti i più famosi artisti di Fado della storia di questo genere. È immediata la connessione che faccio con il poema Rua do Capelão, interpretato dalla grande Amália: Un poema che parla di strade fiorite di rosmarini e del suo amore perso nella follia per un gitano.  Risalgo le vie del Fado, Largo da Severa, ci si perde nella Mouraria.","iframe":"https://www.youtube.com/embed/RsEUG1sLN2s?rel=0&amp;showinfo=0","iframe_title":"<p><strong>&#x266b; Ascolta Rua do Capel&atilde;o di Am&aacute;lia Rodrigues</strong></p>"},"geometry":{"type":"Point","coordinates":[-9.13524,38.7159]}},{"type":"Feature","properties":{"marker-color":"#7e7e7e","marker-size":"medium","marker-symbol":"","id":3,"chapter":"3 - Palácio dos Condes de Figueira","zoom":19,"image":"img/3/03.JPG","source-credit":"Scheda del monumento(pdf)","source-link":"data/palacio_figueira.pdf","description":"Lasciandomi alle spalle le stradine della Mouraria, colmo di Fado e di autentica Lisbona, risalgo lungo i binari del tram per l’impervia salita della Calçada de Santo André. Lassù in cima, esattamente appena entrati  nel Largo Rodrigues de Freitas, notiamo un palazzo sulla sinistra con un portale molto datato. È l’entrata del Palácio dos Condes de Figueira, un esempio di palazzo nobiliare durante il periodo rinascimentale. L’origine di questo immobile risale al secolo XV quando, nel 1490, il sovrano Don João II autorizzò il nobile Don João de Mendoça a costruire un’abitazione privata attaccata alla muraglia. Il palazzo che ha subito continue trasformazioni tra XV e XVIII secolo, soltanto nel Nel 1822, per matrimonio, questa abitazione passò ad appartenere a Don José Maria de Vasconcelose Sousa, primo Conte de Figueira, che diede il nome al monumento. Le abitazioni sono ad uso privato per cui lo stabile purtroppo non lo riesco a visitare, ma al suo interno si annovera sicuramente lo scalone di marmo rosa che conduce al piano nobiliare dove vi sono sale di colori diversi, soffitto in legno non dipinto. Nella hall, nei corridoi ed in alcune sale vi sono pannelli di azulejos settecenteschi di colore bianco e azzurro. Nella sala da pranzo ad ovest vi sono pannelli di azulejos sulla parete con scene familiari. Le porte sono in legno esotico, proveniente dagli antichi commerci della famiglia con i paesi d’oltremare. Poi, parlando di conti e nobiltà, mi è venuto in mente quel fado cantato da Teresa Tarouca in cui si parla di un Conte Vidimioso (titolo nobiliare creato dal Re portoghese D. Manuel I ) che suonava le sue schitarrate nelle notti illuminate al chiaro di luna in questi luoghi pregni di storie, ecco perché questa figura è rimasto nella leggenda nell’immaginario collettivo portoghese.","iframe":"https://www.youtube.com/embed/5Tdmky5ySEE?rel=0&amp;showinfo=0","iframe_title":"<p><strong>&#x266b; Ascolta N&atilde;o Sou Fadista de Ra&ccedil;a di&nbsp;Teresa Tarouca</strong></p>"},"geometry":{"type":"Point","coordinates":[-9.13108,38.71471]}},{"type":"Feature","properties":{"marker-color":"#7e7e7e","marker-size":"medium","marker-symbol":"","id":4,"chapter":"4 - Convento do Menino-Deus","zoom":19,"image":"img/4/01.JPG","source-credit":"Scheda del monumento(pdf)","source-link":"data/menino_deus.pdf","description":"Continuo la passeggiata, in un vicoletto li vicino, c’è un uomo con buste della spesa e un cane al suo seguito che chiacchiera con una donna anziana che si sporge dal suo balconcino fiorato. Dal vicoletto scorgo un edificio religioso dalla facciata un po’ annerita dal tempo. E’ il Convento do Menino-Deus.  La storia di tale convento ha inizio nel 1710 quando il re Giovanni V acquisisce un terreno in São Tomé del Castello, al fine di costruirvi lì una chiesa come voto per la nascita di un discendente, così su progetto dell’architetto Joao Antunes, il 4 giugno del 1711 viene posta la prima pietra della chiesa. L’anno successivo Joao Antunes muore ed il progetto viene affidato ad un suo collaboratore. Insieme alla costruzione della chiesa, vi era anche quella del convento per il Terz’Ordine di San Francesco di Xabregas, paese poco distante. La chiesa prende il nome di Menino-Deus a partire dal momento in cui viene trasferita, la scultura del Bambino Gesù, dal Monastero di Madre de Deus al nuovo tempio in costruzione. L’interno della Chiesa, con pianta ottagonale allungata, è interamente decorato in marmo policromato. Il corpo centrale è scandito da otto cappelle inquadrate in un arco a tutto sesto e separate da doppie paraste terminanti con un capitello di ordine corinzio. Le cappelle sono dedicate a: San Michele Arcangelo; le Beate Clarisse Mafalda, Sancha e Teresa con Santa Chiara; San Giuseppe con Gesù Bambino nella sua officina; Santa Isabella e il miracolo delle rose; San Gioacchino e Sant’Anna con il Bambino Gesù; il Calvario; Assunzione della Vergine; San Francesco d’Assisi che riceve le stigmate. Visitato l’intero complesso ho un dubbio all’uscita della chiesa sul proseguo del cammino: salgo su in cima al Miradouro da Graça per guardare la città da uno dei migliori belvederi esistenti della capitale o continuo verso la prossima meta nascosta nelle vie del quartiere Castelo? Non ho tempo. Il dubbio si dissolve immediatamente ricordando l’appuntamento che avrò di lì a poco. Sarà per la prossima! Nel frattempo risuona alle mie orecchie quel Fado di Maria da Fé, Senhora Dona Lisboa dove la città viene descritta nella sua bellezza proprio osservandola da quel famoso Miradouro.","iframe":"https://www.youtube.com/embed/_iBcjnhzd5k?rel=0&amp;showinfo=0","iframe_title":"<p><strong>&#x266b; Ascolta Senhora Dona Lisboa di&nbsp;Maria Da F&eacute;</strong></p>"},"geometry":{"type":"Point","coordinates":[-9.1313,38.71353]}},{"type":"Feature","properties":{"marker-color":"#7e7e7e","marker-size":"medium","marker-symbol":"","id":5,"chapter":"5 - Palácio Belmonte","zoom":19,"image":"img/5/05.JPG","source-credit":"Scheda del monumento(pdf)","source-link":"data/palacio_belmonte.pdf","description":"Aspetto che si facciano le 16. È l’ora dell’appuntamento che avevo riservato con il proprietario di questo luogo. Attraverso la parte inferiore del Patio di Dom Fradique, piena di ruderi e calcinacci delle antiche case esiste in quella zona, un artista di strada di origini capoverdiane suona seduto una chitarra, intonando una morna. Sulle note calde dell’arcipelago centroafricano, risalgo la via e l’antico passaggio a tunnel poco sopra per ritrovarmi, infine, nel patio superiore, ristrutturato, accogliente e raffinato. L’ingresso di questo palazzo ha un portone rosso di legno che fa da entrata per tutti gli ospiti che vi soggiornano. Il Palacio Belmonte è infatti un lussuoso hotel a cinque stelle, visitabile solo sotto autorizzazione del proprietario, il Sig.Frédéric Coustols, un francese trapiantato a Lisbona che ha deciso di dedicarsi interamente alla ristrutturazione di tale edificio per ricavarne un bellissimo albergo. Il Sig.Coustols mi accoglie alla reception per farmi da Cicerone nelle sale che costituiscono il palazzo nobiliare. La storia del Belmonte ha inizio nel 1449, Brás Afonso Correia, funzionario del consiglio del re Manuel, compra alcune case con giardini, situate in un appezzamento di terra formato delle mura della Porta di Santa Maria da Alcáçova e dalle mura more della città (Cerca Velha), e trasforma le varie case in un'unica proprietà. L’edificio preesistente dal 1500 era costituito da due torri rettangolari e una pentagonale, costruita sopra un pezzo di muraglia romana e sopra una roccia di quaranta metri di altezza sulle mura more di Lisbona. Nel 1640, la famiglia amplia l’edificio, aggiungendo il maestoso terrazzo ad est e donando le cinque facciate, che ancora oggi si notano. Nel 1996 la proprietà viene acquisita proprio da Pierre Fredéric Coustols che, nello stesso anno, costituisce la Società Anonima Palazzo Belmonte Cultura e Turismo, facendo vincere nell’anno 2000 il premio annuale di riabilitazione urbana (RISC Awards 2000), patrocinato dal principe di Galles in quel di Londra. Il Sig.Fredéric mi permette visitare le sale che compongono l’intera struttura, gli azulejos delle varie stanze, il famoso terrazzo, il giardino pensile che si affaccia su Alfama. Mi soffermo molto tempo sul terrazzo, facendo riaffiorare alla mente le immagini dei film che proprio in quelle stanze e su quel terrazzo gli hanno fatto da palcoscenico. Ecco, Mastroianni passeggiare e ammirare la parte antica della città durante le riprese del film “Sostiene Pereira”, ma soprattutto, la cantante Teresa Salgueiro dei Madredeus intonare nelle sale antistanti al terrazzo i brani “Ainda” e “Alfama” nel famoso film di Wim Wenders “Lisbon Story”.  Un sogno... ","iframe":"https://www.youtube.com/embed/D_Mj_wc8jeA?rel=0&amp;showinfo=0","iframe_title":"<p><strong>&#x266b; Ascolta Alfama dei Madredeus</strong></p>"},"geometry":{"type":"Point","coordinates":[-9.13155,38.71245]}},{"type":"Feature","properties":{"marker-color":"#7e7e7e","marker-size":"medium","marker-symbol":"","id":6,"chapter":"6 - Museu de Artes Decorativas - Palácio Azurara","zoom":19,"image":"img/6/01.JPG","source-credit":"Scheda del monumento(pdf)","source-link":"data/palacio_azurara.pdf","description":"Un po’ più in basso scendo verso Porta do Sol per visitare il museo delle arti figurative all’interno del Palacio Azurara. Il tutto inizia nel 1715 quando Bernardo da Câmara acquisisce un palazzo in Largo Portas do Sol e vi si trasferisce con la sua famiglia. Nello stesso anno avvia delle trasformazioni all’interno del palazzo come la costruzione dello scalone nobile e l’ampliamento dei pannelli di azulejos sulla parete della scala. Il primo novembre del 1755 un violento terremoto devasta Lisbona e danneggia l’edificio obbligando la famiglia a trasferirsi altrove. Due anni più tardi vengono effettuate opere di ricostruzione per i danni causati dal terremoto. Nel 1790 il Palazzo viene venduto a João Salter de Mendonça, Visconte di Azurara che fa eseguire opere di ampliamento della residenza e fa collocare lo stemma di famiglia sopra la porta d’accesso al salone nobile. Nel 1953 viene inaugurato il Museo delle Arti Decorative all’interno del Palazzo, dove si trova la collezione di arte decorativa e la fondazione Ricardo Espirito Santos Silva, si distacca, al piano terra, l’atrio di pianta rettangolare diviso da un arco in pietra aperto nelle mura more e coperto da un soffitto in legno con pitture ornamentali, le pareti sono ricoperte da pannelli di azulejos azzurre su fondo bianco originarie dell’antica cappella del primitivo palazzo e di questo primitivo edificio sono ancora visibili due archi di sostegno dell’intera volta. Ad est dell’atrio, è posta una scala in pietra, che si sviluppa su tre piani; sulle pareti pannelli di azulejos ornamentali simulano balaustre nelle quali si distaccano figure intere come guardie a grandezza naturale; la scala conduce al salone nobile, di pianta quadrangolare, la stanza principale del palazzo alla quale si accede da un portone sul cui architrave è posto lo scudo ottocentesco della famiglia Salter Mendoça; sulle pareti pannelli di azulejos; il soffitto è decorato con stucchi Roccocò; il salone nobile ha accesso diretto ad un piccolo oratorio di pianta trapezoidale. Il cortile interno, a cui si accede attraverso due archi a tutto sesto in pietra, possiede nel suo centro un pozzo con la vera in pietra e una struttura arcuata in ferro con carrucola. Al quarto livello, si trova la sala Cadaval, collegata al salone nobile, ha una pianta rettangolare, pannelli di azulejos e tetto con pannelli di legno. Nel piano nobile si succedono: il salone nobile, con azulejos settecentesche (proveniente dalla sala da pranzo della quinta do ramalhao di Sintra); la sala ellittica le cui pareti presentano affreschi ornamentali; la sala esagonale piccolo compartimento coperto da una cupola ; sala da pranzo con tetto con stucchi del XVIII secolo , nella quale si trovano ghirlande e medaglioni in stile neopompeiano decorano un’allegoria di bacco e pannelli di azulejos policromi con pitture eseguita sulla base di cartoni di Pillement  (provenienti da un palazzo di Santarem). Nell’ultimo piano si distaccano alcune sale con rivestimento di piastrelle seicentesche e pitture ornamentali. Finisco la mia visita e, uscendo dal museo, mi avvicino alla balaustra che contorna questo spiazzale e belvedere. Un Eletrico 28 avvisa il suo arrivo a dei turisti mentre attraversano ignari la strada ferrata del tram. L’affaccio da qui è sempre spettacolare con ai propri piedi l’intero quartiere di Alfama, protagonista di feste popolari e tanti fados. Da questo palcoscenico le casinhas branquinas intonate nel poema di Fernanda Maria, descrivono oggettivamente quanto questa città risulti essere la Princesa do Tejo.","iframe":"https://www.youtube.com/embed/XDvd0R45hQc?rel=0&amp;showinfo=0","iframe_title":"<p><strong>&#x266b; Ascolta Princesa do Tejo di Fernanda Maria</strong></p>"},"geometry":{"type":"Point","coordinates":[-9.13056,38.7121]}},{"type":"Feature","properties":{"marker-color":"#7e7e7e","marker-size":"medium","marker-symbol":"","id":7,"chapter":"7 - Igreja de Santa Luzia","zoom":19,"image":"img/7/01.JPG","source-credit":"Scheda del monumento(pdf)","source-link":"data/santa_luzia.pdf","description":"Vorrei scendere  e perdermi in Alfama, ma prima non perdo l’occasione di guardare questo quartiere da un’altra angolazione. Dal bellissimo pergolato del Miradouro di Santa Luzia, ancora un altro artista africano con la sua chitarra a intonare delle canzoni della sua terra, mette allegria ai passanti, ai turisti o ad alcuni pittori che scelgono quel paesaggio come fonte d’ispirazione per i propri dipinti. Io entro nell’antica Igreja.  La chiesa fu costruita al tempo del Sovrano D. Alfonso Henriques, per volere dei Cavalieri dell’Ordine di Malta, come Chiesa vicina alla Porta do Sol, una delle porte della città, che si rivelò fondamentale per la conquista della città nel 1147. Essa fu dedicata a San Bras e Santa Lucia, martiri molto cari ai Cavalieri dell’Ordine. Nel suo interno furono poste le tombe di molti personaggi legati alla stessa chiesa nel corso degli anni. Una particolarità è nella facciata laterale sinistra, al primo livello, sono poste due finestre rettangolari incorniciate nella pietra bianca e protette da grate. Tra le due finestre è posto il grande pannello di azulejos raffigurante Praça do Comercio prima del terremoto del 1755. Sul frontone all’ingresso in un cerchio, la croce dell’Ordine dei cavalieri di Malta a bassorilievo si staglia per ricordare ai fedeli a chi apparteneva l’edificio religioso. All’uscita della chiesa, il cielo diventa nuvoloso e permette un certo refrigerio dell’aria. Mi affaccio nuovamente dal meraviglioso miradouro  per catturare con gli occhi e memorizzare nella mente la visione della distesa di case che la capitale offre da quel punto. Da qui Lisbona sembra accarezzare il suo Tejo, così come una donna accarezza il volto del suo uomo. Carlos do Carmo, signore del Fado, ha tradotto per noi, amanti di questa città, tale concetto, cantandolo negli splendidi versi di Lisboa, menina e moça.","iframe":"https://www.youtube.com/embed/RDRM2dJQDws?rel=0&amp;showinfo=0","iframe_title":"<p><strong>&#x266b; Ascolta Lisboa menina e mo&ccedil;a di Carlos do Carmo</strong></p>"},"geometry":{"type":"Point","coordinates":[-9.13025,38.71184]}},{"type":"Feature","properties":{"marker-color":"#7e7e7e","marker-size":"medium","marker-symbol":"","id":8,"chapter":"8 - Igreja de São Miguel","zoom":19,"image":"img/8/01.JPG","source-credit":"Scheda del monumento(pdf)","source-link":"data/sao_miguel.pdf","description":"Appena dietro la chiesa partono le scalinate di Rua Norberto de Araújo che mi conducono nel dedalo di viuzze intricate che compongono Alfama. Ai primi gradini, però, alzo lo sguardo e un muro molto alto accompagna fin giù le antiche gradinate della stradina. È la Cerca Moura, le vestigia dell’antica cerchia muraria costruita dagli arabi. La osservo e capisco che, resistendo al tempo e alle vicissitudini della città, è un monito per chi si appresta ad entrare nell’antico quartiere di Alfama, per ricordare che il bairro possiede ancora quella struttura urbanistica degli antichi abitanti moreschi. Le strade mi portano giù e senza perdermi troppo nel labirinto delle ruas imbocco le escadinhas de São Miguel, appena a lato dell’omonima chiesa. Il primo nucleo edificato della chiesa di São Miguel risale al XII secolo. Agli inizi del XVI secolo; viene dipinta la pala d’altare dell’artista Jacques de Campos. Nel 1551 secondo lo scrittore Cristóvão Rodrigues de Oliveira la chiesa svolge funzione parrocchiale, avendo un parroco e all’interno di essa sono presenti la confraternita del Santissimo, di San Michele, di Nostra Signora, dello Spirito Santo, San Rocco, Santa Anna, Santa Caterina, San Sebastiano. Essendo la chiesa molto antica viene richiesto, nel 1666, di elaborare una pianta per la ricostruzione della chiesa all’architetto Joao Nunes Tinoco. Così, nel 1673-1674, vengono avviati i lavori di ricostruzione dell’intera chiesa, partendo dalle fondamenta, su progetto di Joao Nunes Tinoco, per volere della confraternita del Santissimo Sacramento. La chiesa, a cui si accede attraverso un’ampia scalinata in marmo bianco, ha nella sezione centrale un portale con pilastri in pietra bianca. La facciata è conclusa da un cornicione aggettante con fregio, sul quale, alle due estremità, si ergono due torri campanarie aventi aperture con archi a tutto sesto per ogni lato e coronate da un elemento di forma tondeggiante, sormontato da una croce. Al centro di queste due torri, in corrispondenza con il portale principale, si erge un’edicola sormontata da un timpano triangolare, che accoglie la statua di San Michele. All’interno la chiesa è costituita da una pianta longitudinale a navata unica con presbiterio ed un altro corpo addossato sulla facciata ad est. Gli interni sono molto ricchi di dorature. La cappella maggiore è inserita in un arco a tutto sesto e contiene al suo interno una pala d’altare interamente intagliata in legno dorato raffigurante figure umane, angeli, uccelli, foglie, fiori e teste di angeli.  La visita è rapida ma molto significativa, soprattutto all’uscita che affaccia su Largo São Miguel, emblema delle folli notti di Santo Antonio e Santos Populares nel mese di giugno, la Festa per eccellenza qui a Lisbona, la piazzetta stracolma di gente e banchi dove le sardine nel pane o le bifanas la fanno da padrone in quei giorni particolari. Una moltitudine di colori e suoni a festa risaltano in ogni direzione. Ai Santi del mese non deve, poi, mai mancare andare a vedere la sfilata delle  marce dove ogni singolo quartiere lisboeta si sfida nella più bella parata, marciando, appunto, lungo Avenida da Liberdade. Riascoltando la Marcha de Alfama si descrive molto bene le atmosfere allegre e goliardiche che si avvertono nelle piccole e strette stradine tra un bailarico e il profumo del manjerico, esposto ai balconcini o sotto i troni dedicati al santo patrono della capitale.","iframe":"https://www.youtube.com/embed/1S7_3SeePeQ?rel=0&amp;showinfo=0","iframe_title":"<p><strong>&#x266b; Ascolta A Marcha da Alfama</strong></p>"},"geometry":{"type":"Point","coordinates":[-9.12937,38.71111]}},{"type":"Feature","properties":{"marker-color":"#7e7e7e","marker-size":"medium","marker-symbol":"","id":9,"chapter":"9 - Museu do Fado e da Guitarra","zoom":19,"image":"img/9/01.JPG","source-credit":"Scheda del monumento(pdf)","source-link":"data/museu_fado.pdf","description":"Mi appresto alla fine di questo viaggio, che non può che terminare nel piazzale antistante il Museo del Fado. L’edificio ha una storia piuttosto recente che si fa partire a metà ottocento, nascendo come stazione di pompaggio dell’acqua fluviale. La demolizione della muraglia Fernandina, infatti, creò, dove prima sorgeva una delle porte della città, il Largo do Chafariz de Dentro. Questo largo deve il suo nome alla fontana che sorgeva a ridosso della muraglia chiamata di dentro poiché vicina ad un'altra fontana chiamata della Spiaggia o di fuori. Nel 1868 la CAL, Compagnia delle Acque di Lisbona, finanzia la costruzione di una stazione di pompaggio delle acque, chiamata della spiaggia, su progetto dell'ingegnere Joaquim Nunes de Aguiar, nel Largo do Chafariz de Dentro. Il 16 giugno 1868 la CAL stipula un contratto con gli ingegneri de Ruão, E. Windsor & Fils per la fornitura delle macchine a vapore motore per il sollevamento dell'acqua e, con l’ingegnere Martin Windsor, per la progettazione delle tubature e delle fondamenta. Nel luglio 1868 i lavori per la costruzione dell’edificio vengono avviati. Una volta conclusi i lavori, nel 1880, dell’acquedotto del fiume Alviela, la stazione di pompaggio inizia a funzionare. Nel 1941 viene riparato il portone d’ingresso e vengono consolidati i pilastri della struttura e l’anno successivo, la camera municipale di Lisbona, propone la riparazione dei vani all’interno dell’edificio. Da quel momento sino al 1960 circa, la stazione diviene un’officina di riparazione dei contatori dell’acqua e dopo viene trasformata in una mensa dopodiché l'edificio rimane privo di funzione.  Solo nel 1998, l’edificio riotterrà una funzione, questa volta differente, viene infatti aperto al Museo del Fado e della Chitarra Portoghese. All’interno un percorso audiovisuale guida il visitatore a scoprire la nascita e lo sviluppo di questo genere che solo, nel 2011, l’UNESCO decide di classificarlo come patrimonio immateriale dell'umanità, un omaggio a questo genere musicale che mi ha accompagnato, come colonna sonora durante tutto il percorso.  C’è Tejo, lì accanto, silenzioso spettatore delle evoluzioni di questo luogo, ed è a partire da tali sponde che immagino la grande Amalia proiettare la sua voce verso l’infinito Oceano, cantando di questa donna, venditrice di sogni e maresia,  dal nome Maria e  apelido Lisboa.","iframe":"https://www.youtube.com/embed/Kvt0NSkseJc?rel=0&amp;showinfo=0","iframe_title":"<p><strong>&#x266b; Ascolta Maria Lisboa&nbsp; di Am&aacute;lia Rodrigues</strong></p>"},"geometry":{"type":"Point","coordinates":[-9.1276,38.71113]}}]}
